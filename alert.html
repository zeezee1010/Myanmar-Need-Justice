<!DOCTYPE html>
<html lang="mm">
<head>
	<title>အပြင်မထွက်ကြရန်</title>
	<style type="text/css">
		body{
			background-color: red;
			font-family: aerial;
			color: white; 
		}
		p{
			font-size: 30px;
		}
	</style>
</head>
<body>
<div><h3>*ဝန်ထမ်းတွေ ရုံးလုံးဝ မတက်ပဲနေကြရအောင်ဗျာ*</h3>
<p>၁။ ။ဘာဖြစ်သွားပြီလဲ?
အာဏာသိမ်းတာအောင်မြင်သွားပါပြီ။ စနစ်တကျ လုပ်သွားတာပါ။ တပ်ထဲကတပ်သားအားလုံး ထွက်ခွင့်ပိတ်ထားတာ နှစ်ရက်ရှိပြီ။ အသံလွှင့်ရုံ၊ လွှတ်တော်၊ နေပြည်တော် အချက်အခြာကျတဲ့ နေရာတွေမှာတပ်တွေတိုးချထားခဲ့တယ်။ အာဏာမသိမ်းခင်ညမှာနိုင်ငံခြားသံရုံးတွေကို မစွက်ဖက်ဖို့ စာထုတ်တယ်။ စွမ်းအားရှင်တွေ မနေ့က အင်အားပြတယ်။
မနက်လေးနာရီလောက်မှာ ‌ဒေါ်အောင်ဆန်းစုကြည်၊ သမတကြီး ဦးဝင်းမြင့်၊ ဒီချုပ်ခေါင်းဆောင်အားလုံး ကိုဖမ်းတယ်။ ဘယ်သူဘယ်မှာရှိလဲဆိုတာ အကုန်သိတယ်။ ကိုမင်းကိုနိုင်တို့လိုလူတွေပါ အပါအဝင်။ အသံလွှင့်ရုံကိုဝင်စီးတယ်။
အာဏာသိမ်းပြီး ပထမ ၆နာရီလောက်ဟာ အသက်ပါဘဲ။ သဘောမတူတဲ့တပ်ပေါ်လာနိုင်လို့ပါ။ မြန်မာပြည်မှာတော့သိပ်မထူးပါဘူး။ အာဏာသိမ်း ကျင့်စဥ် (protocol) ရှိပြီးသားပါ။ တပ်သားတဦးချင်းဘာမှလုပ်လို့မရပါ။ တိုင်မှုးတွေအားလုံးသဘောတူကြပုံရပါတယ်။</p>
<p>၂။ ။ဘာဆက်ဖြစ်မလဲ?
အရင် ၈၈ အာဏာသိမ်းစဥ်ကလိုပါဘဲ။ ဖြေးဖြေးချင်းကျပ်ပါလိမ့်မယ်။ အခု ဗိုလ်ချုပ်မြင့်ဆွေကို အပြထားပြီး သာဝကသူ့အာဏာကို ခိုင်သထက်ခိုင်အောင်ထူထောင်ပါမယ်။
 တနှစ်ချင်း တနှစ်ချင်းတိုးသွားမှာပါ။ ၈၈ တုန်းကလဲ ရွေးကောက်ပွဲမလုပ်မီခဏပါဆိုပြီး ၂၇ နှစ်ကြာခဲ့တယ်။</p>
<p>၃။ ။နိုင်ငံခြားတိုင်းပြည်တွေက ဘာလုပ်မလဲ?
လေဘဲရှိပြီး ဘာမှဖြစ်လာမှာ မဟုတ်ပါ။ အခုကျနော့် local MP လွှတ်တော်အမတ်ကိုစာရေးထားတယ်။ petition တင်ထားတယ်။ လုပ်စရာမရှိလို့လုပ်တာသာဖြစ်ပြီး ဘာမှထိထိရောက်ရောက်မဖြစ်နိုင်ပါ။</p>
<p>၄။ ။ဘာဖြစ်လို့လဲ?
တရုပ်က ဘာဘဲပြောပြောစစ်တပ်အုပ်ချုပ်တာကိုသဘောကျတယ်။ နောက်ပြီး တရုပ် အတွက် ပင်လယ်ထွက်ပေါက် ကျောက်ဖြူဆိပ်ကမ်းကသိပ်အရေးပါတယ်။ မလက္ကာရေလက်ကြားကိုမဖြတ်ရတဲ့ပင်လယ်ထွက်ပေါက်ဒီတခုဘဲသူ့မှာရှိတယ်။
အမေရိကန်နဲ့ အနောက်နိုင်ငံတွေအတွက်မြန်မာနိုင်ငံက အရေးမကြီးဘူး။ သူတို့ရဲ့ကုန်စည်ကူးသန်းမှုက တောင်တရုတ်ပင်လယ်ကတဆင့် အဓိကသွားနေတာ။ ဒီတော့ကန့်ကွက်ကြောင်းပြောမယ်။ စီးပွားရေးပိတ်ဆို့မှုလုပ်မယ်။ ဒီလောက်ပါဘဲ။</p>
<p>၅။ ။‌ဒေါ်စုကရော ဘာလုပ်နိုင်လဲ?
သူအမြဲပြောတာက သူ့အင်အားဟာပြည်သူတွေပါ။ ပြည်သူ့အင်အားကိုဘဲသူအားကိုးတယ်။ တဖက်ကလဲ ပြည်သူတွေကို သူမနာစေချင်ဘူး။ အဲဒါကြောင့် တတ်နိုင်သလောက် စစ်တပ်ကို လိုက်လျောညီထွေ နေနိုင်သလောက်နေခဲ့တာ။ ဒါပေမယ့် အတိုင်းအတာတခုထိပေါ့။ လူယုတ်မာတွေရဲ့သဘာဝကတော့ ရလေလိုလေ အိုတစ္ဆေ ဆိုတော့နောက်ဆုံးဒီဘူတာကိုဘဲဆိုက်ခဲ့ပါပြီ။
ခုလိုအချုပ်ခံထားရချိန်မှာ တန်ခိုးရှင်မဟုတ်တဲ့ အမေစု ဘာမှမလုပ်နိုင်ပါ။</p>
<p>၆။ ။ ဒီလိုဆိုရင် သာဝအခြေအနေကသိပ်ခိုင်နေပြီလား?
မဟုတ်ပါ။ ဒီတခါ အာဏာသိမ်းခြင်း ဟာသူ့တကိုယ်ဘဲ အကျိုးရှိပါတယ်။ သူ့ရာထူးမြဲရေးအတွက် စွန့်လိုက်တာပါ။ ဦးနေဝင်း၊ ဦးစောမောင် တို့ခောတ်နဲ့ဆိုရင် စစ်တပ်ရဲ့စိတ်ဓါတ်အင်အား၊ စည်းလုံးချင်းအင်အားဘာမှမယှဥ်နိုင်အောင်ကွာသွားပါပြီ။ 
တရုပ်ကလဲ ရှမ်းပြည်တပိုင်းကိုသိမ်း ရခိုင်အတွက် AA ကိုမွေးထားတာ တပ်ထဲကသူတွေလဲ မခံချင်ပါ။ အခုလောလောဆယ် ကိုဗစ်၊ သူတို့မတိုက်ရဲတဲ့လက်နက်ကိုင်ပေါင်းစုံ၊ ရိုဟင်ဂျာ၊ အိုင်စီစီ၊ အိုင်စီ‌ဂျေ အရေးတွေမှာ တရုပ်ကိုပိုအားကိုး ရှိသမျှထိုးအပ်ရပါဦးမယ်။ ဒါကိုပြည်သူရော တပ်ပါ မကြိုက်ပါ။ 
သူ့အခြေအနေဟာ ကုလားထိုင်ကျိုးလုကျိုးခင် လှုပ်လီလှုပ်လဲ့ အမြင့်ကြီးပေါ်မှာ ဟန်မပျက်ထိုင်နေသူလိုဘဲ - လေတချက်ပြင်းပြင်းဝှေ့လိုက်တာနဲ့ ခွေးကျကျမဲ့သဘောပါ။</p>
<p>ရ။ ။ပြည်သူတွေကရော ဘာလုပ်နိုင်လဲ?
=>ထိုင်စောင့်ကြည့်ချင်း - ကယ်တင်ရှင် တယောက်ယောက် (ဒေါ်စု၊ ဒီချုပ်၊ နိုင်ငံခြားတိုင်းပြည်) များကယ်မလား နေတာ - ဘယ်တော့မှအလုပ်မဖြစ်ပါဘူး။ ဘာမှမလုပ်ရင် ဘာမှမဖြစ်ပါ။ မိမိကိုယ်သာကိုးကွယ်ရာပါဘဲ။  ဒေါက်တာ မျိုးညွန့်ပြောသွားတဲ့ rush မလုပ်ကြပါနဲ့ဆိုတာ သူကိုယ်တိုင်ဘာဖြစ်မှန်းမသိခင် အာဏာသိမ်းမှန်းမသိခင် ပြောတဲ့ စေတနာ စကားပါ။ သူ့မှာ အစီအစဥ်တခုရှိလို့ပြောသွားတာ မဖြစ်နိုင်ပါ။
=>လမ်းပေါ်ထွက်ကြမလား?
သိပ်ခက်တဲ့မေးခွန်းပါ။ ကြောင်ကိုဘယ်သူ ခြူဆွဲပေးမလဲဆိုသလိုဘဲ။ အရေးအခင်းဖြစ်ရင်တော့ သာဝပြုတ်သွားဖို့များပါတယ်။ ဒါပေမယ့် လူတွေသေကြေအနာတရဖြစ်ပြီးမှဆိုတော့မလွယ်ပါ။ စွမ်းအားရှင်တွေရဲ့အန္တရာယ်ကို အရင်ဆုံးရင်ဆိုင်ရမယ်။
=>အိမ်မှာအလံထောင်ရုံနဲ့ သာဝပြုတ်သွားမလား?
အလံ‌ထောင်တာကိုကြောက်ရင် သူ အစကထဲက အာဏာမသိမ်းပါ။ အဲဒီအလံထောင်တဲ့အိမ်တွေကို တအိမ်ချင်းဒုက္ခပေးပါမယ်။</p>
<p>၈။ ။ 𝐖𝐡𝐚𝐭 𝐢𝐬 𝐭𝐡𝐞 𝐚𝐧𝐬𝐰𝐞𝐫 𝐭𝐡𝐞𝐧?
(ဒါဆို အဖြေကဘာလဲ?)
မျက်စိရှေ့မှောက်မှာကို ရှင်းရှင်လင်းလင်းရှိပါတယ်။ ‌‌ဒေါ်စု အစက အမြဲပြောခဲ့တာ - မတရားတဲ့ အမိန့် အာဏာဟူသမျှ ဖီဆန်ကြ။ 
၈၈ အရေးအခင်းတုန်းက အောင်မြင်ဘို့ တကယ့်ဆံချည်တမျှင်စာဘဲလိုပါတယ်။ အစိုးရ ယန္တယားတခုလုံးရပ်တန့်သွားပြီး သူတို့အုပ်ချုပ်လို့မရတော့ပါ။ ရုံးတွေ ဘဏ်တွေ ကားလိုင်းတွေ ဓါတ်ဆီဆိုင် အားလုံးပိတ်ပြီး သူတို့ရှုံးလု တည်းတည်းမှာ လူတွေကို စိတ်ဓါတ်စစ်ဆင်ရေးနဲ့ အလုပ်ပြန်ဝင်အောင် ချော့တခါ ခြောက်တလှည့် နဲ့သူတို့နိုင်သွားခဲ့ပါတယ်။
အထွေထွေသပိတ်ဟာသူတို့ကို နိုင်ကွက်ပါ။ အင်္ဂလိပ်လက်ထက်ကလဲ သပိတ်မှောက်ချင်းနဲ့နိုင်ခဲ့တယ်။ ၈၈ တုန်းကလဲ နိုင်လုနီးနီးဖြစ်ခဲ့တယ်။ 
ဒီတခါလွတ်လပ်ရေးအစစ်ရအောင် စစ်ကျွန်ဘဝကလွတ်အောင်လုပ်ကြပါစို့။
ကိုယ့်နိုင်ငံ ကိုယ့်လူမျိုး ကိုယ့်နောင်မျိုးဆက်တွေအတွက် ကြံ့ကြံ့ခံပြီး သူတို့နဲ့ လုံးဝမပူးပေါင်းရေး၊ သူတို့အာဏာတွေကို ငြိမ်းချမ်စွာဖီဆန်ရေး အထွေထွေသပိတ်မှောက်ရေး နဲ့တုန့်ပြန်ကြရ‌အောင်။</p>
<p>Edit (ထပ်တိုးစာ)
- အထွေထွေသပိတ်ဆိုတာ အပြင်ထွက်ဆန္ဒပြတာမဟုတ်ပါ။ အားလုံး အစိုးရဝန်ထမ်း အပါအဝင် အလုပ်မသွား အလုပ်မလုပ်တော့ခြင်း၊ စစ်တပ်နဲ့မပတ်သက်တော့ခြင်း၊ စစ်တပ်ကိုဘာတာဝန်ထမ်းဆောင်မှု မှမပေးတော့ခြင်းကိုဆိုလိုပါတယ်။
_ အကြမ်းမဖက်ဘဲ မိမိသ‌ဘောမတူကြောင်းဖေါ်ပြတာဖြစ်တယ်။ ဥပမာ - ဒီနေ့ကစပြီဝန်ထမ်းအားလုံးအလုပ်မသွားတော့ဘူးဆိုပါစို့။ လမ်းပေါ်ထွက်စရာမလိုဘူး။ အစိုးရလုပ်ဆောင်ချက်တွေအားလုံး တဖြေးဖြေးရပ်သွားမယ်ပြီး အာဏာရှင်အစိုးရအသစ်တခု တလထက်ပိုခံဘို့မဖြစ်နိုင်ပါ။</p>
 <h4>(မဟတ္တမဂန္ဒီကဒီလို အကြမ်းမဖက် ငြိမ်းချမ်းစွာ သပိတ်မှောက်နည်)</h4>
</div>
</body>
</html>